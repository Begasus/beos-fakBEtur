
fakBEtur 0.1 (20051204)
(c) Maciej Witkowiak <ytm@elysium.pl>
http://members.elysium.pl/html/beos.html

fakBEtur to program wspomagający wystawianie faktur. Program korzysta z własnej bazy
danych, w której umieszcza informacje o wydanych dokumentach. Baza służy również do
przechowywania danych kontrahentów i towarów.



LICENCJA
Programu wolno używać w dowolny sposób w celu testowania na potrzeby konkursu
zorganizowanego przez portal http://www.haiku-os.pl/

NOTATKI DO WERSJI 0.1
Program nie potrafi samodzielnie drukować, jest możliwy jedynie eksport do pliku tekstowego
(80/136 kolumn) lub HTML. Nazwa pliku generowana jest z nazwy faktury.
Dane nie są sprawdzane pod względem poprawności, ścieżki do plików i niektóre parametry
są ustalone na stałe.
Nie działają żadne skróty klawiaturowe, nie ma kalendarza do wyboru daty, nie ma statystyk.



WYMAGANIA
Program wymaga skonfigurowania BeOSa do obsługi polskiego układu klawiatury oraz
instalacji czcionek z polskimi znakami.
Do eksportu HTML niezbędny jest szablon, przykładowy szablon został dołączony do
programu. Należy go umieścić w katalogu domowym



INSTALACJA
Program można rozpakować gdziekolwiek, do eksportu w HTML niezbędny jest szablon.
Szablon należy umieścić w pliku: /boot/home/vatszablon.html



KONFIGURACJA
Przy pierwszym uruchomieniu program utworzy bazę danych i ustali domyślną konfigurację.
Zostanie otwarty dialog, w którym należy podać dane firmy wystawiającej faktury.



OBSŁUGA
Pole 'SYMBOL' obecne w spisie kontrahentów i towarów służy do wprowadzenia skróconej
nazwy, dzięki której możliwe jest szybkie odnajdywanie rekordów i wypełnianie pól faktury.
Na wszystkich zakładkach pola 'Nazwa' i 'SYMBOL' muszą być wypełnione.

W polach numerycznych można wpisywać proste działania, jednak aby uniknąć błędnego
zaokrąglenia należy po liczbach zawsze dodawać w postaci ułamka dziesiętnego. Np. zamiast
"3/7" należy wpisać "3.0/7.0".

a) MENU
Menu 'Dokument' służy do wyboru rodzaju drukowanego dokumentu.
W menu 'Opcje' można wybrać metodę drukowania i zmienić parametry firmy.

b) TOWARY
W zakładce 'Towary' umieszczono prosty kalkulator umożliwiający obliczanie cen.
Przeznaczenie przycisków:
- Cena sprzedaży - na podstawie ceny zakupu i rabatu oblicza nową cenę sprzedaży netto
- Marża - na podstawie ceny zakupu, rabatu oraz ceny sprzedaży netto oblicza marżę
- Import - na podstawie kursu waluty, ceny zakupu (jednostką jest wówczas obca waluta),
  cła, marży oraz rabatu oblicza cenę sprzedaży netto

c) KONTRAHENCI
Pola odbiorca/dostawca nie mają obecnie żadnego znaczenia.
Pole 'Aktywny' kontroluje czy symbol kontrahenta ma być możliwy do wyboru w zakładce
faktur.
Pole 'Zablokowany' blokuje możliwość edycji danych kontrahenta.

c) FAKTURY
NALEŻY wypełnić pole "Nr faktury"!
W polach 'Płatność' można wpisać datę płatności lub liczbę dni od daty sprzedaży, w drugim
przypadku data zostanie uaktualniona automatycznie.
Przy dodawaniu/edycji pozycji należy zawsze kliknąć 'Zapisz' (w ramce pozycji faktury)
oraz 'Zapisz' na dole - aby zapisać całą informację o fakturze.




WYDRUK
Aby wydrukować dokument należy wybrać rodzaj dokumentu z menu 'Dokument' oraz
sposób drukowania z menu 'Opcje', następnie przejść na zakładkę 'FAKTURY', wybrać
fakturę z listy i kliknąć u dołu 'Drukuj'.



EKSPORT HTML
Wszelkich zmian wyglądu można dokonać korzystając z przykładowego szablonu. Teksty
otoczone znakami @, np. @FNAZWA@ zostaną zamienione na odpowiednie dane z
faktury. Pole @TABELA@ zostanie zamienione na ciąg wierszy tabeli HTML, bez dodatkowych atrybutów, podobnie pole @TABSUMA@.



ARCHIWIZACJA
Do wykonania archiwum bazy danych wystarczy zachować w bezpieczny sposób plik
bazy: /boot/home/config/share/befaktur.db



DEINSTALACJA
Usunąć program, plik z szablonem HTML oraz plik bazy danych
/boot/home/config/share/befaktur.db
